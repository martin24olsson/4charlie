**
Tre grundläggande regler för framgång
Sälj aldrig något du inte skulle vilja köpa själv
Charlie Munger artikulerade en gång att det lättaste sättet att få vad du vill ha är att förtjäna vad du vill ha. Det är en så enkel idé. För att förtjäna vad du vill ha så bör du också skapa och jobba på produkter av sådan kvalité att du själv vill köpa den.


Arbeta endast för människor du beundrar
Det är inte alltid lätt att arbeta för människor du beundrar. Men motsatsen kan vara farlig. Charlie Munger hävdar att han försökt förflytta sig bort från arbetsledaren han inte gillar, vanligtvis utan att kritisera dem, för att kunna söka upp människor som han är motiverad att arbeta för.


Arbeta med människor du tycker om
Charlie Munger observerar att han kan prestera väl på en rad områden när han tvingar sig till det. Men för att utmärka sig inom ett område så krävs ett intensivt fokus och intresse. Det blir lättare för att nå framgång.


Med dessa tre enkla levnadsregler har den numera framlidne Charlie Munger levt ett långt och framgångsrikt liv.


Källa https://www.cnbc.com/2023/11/29/charlie-munger-these-basic-career-rules-made-me-successful-in-life-with-warren-buffett-i-had-all-3.html
**
Tre tips för föräldrar som Munger vill att hans barn ska minnas till sin hundraårsdag
Att låta sina barn dra egna slutsatser
Charlie Munger berättar om sin far som gjorde affärer med två personer. Den första var Grant. Han var en generös man med stor integritet och charm. Den andra var Mr. X. Han var oförskämd, bullrig och orättvis och när allt kommer omkring en ganska jobbig person att ha att göra med. Munger frågade sin far "Varför gör du inte bara affärer med sådana som Grant?". Hans far svarade att "Mr. X erbjuder gott om affärer och om jag endast gjorde affärer med sådana som Grant skulle det inte finnas många affärer. Munger tog intryck av detta. Det gick upp för honom att vill leva ett liv där han gör affärer med sådana som Mr. X, men väljer att vara som Grant. Munger reflekterade senare på den lärdomen han fick av sin far. Det verkligt brillianta var inte den kloka lärdomen i sig själv utan snarare att Mungers far lät honom själv dra de viktiga slutsatserna. Mungers far hamrade inte budskapet i huvudet på sitt barn. Det är när människor själva får komma fram till slutsatserna som de verkligen fastnar.


Återlämna alltid bilen fulltankad
Charlie Munger Jr. delar med sig av ett föräldraråd han lärde sig av sin far. Det var en gång när de var på väg till flygplatsen. De hade lånat en bil av några bekanta och hade ont om tid när Charlie Munger svängde in på en omväg för att kunna tanka bilen. Munger Jr. blev förbryllad över hans fars beteende. "Varför kör du av för att tanka när vi har ont om tid?" frågade han sin far. Svaret blev att aldrig återlämna en bil otankad.
När Munger Jr. studerade på universitetet lånade han en bil av en bekant. Det var mest på grund av att den bekanta hade skadat sin arm och inte kunde köra. Munger Jr. såg att tanken var halvfull. Han kom att tänka på sin fars beteende många år tidigare och beslöt återlämna bilen med full tank. Tjänsten noterades. Sedermera skulle den bekanta bli bestman på Munger Jr.s bröllop. Det är en lärdom att skaffa och behålla vänner.


Göm aldrig ett misstag
Charlie Mungers dotter Wendy delar med sig av ett föräldraråd hon lärt sig av sin far. Wendy berättar om hennes fars moraliska berättelser vid middagsbordet. En dag återgav Munger en berättelse om en man som förlorat enorma belopp åt företaget han jobbade för. Han gick direkt till ledningen för att erkänna misstaget. De svarade att alla gör misstag. Men om han inte hade varit öppen med sitt misstag skulle han fått sparken direkt. Nu fick han tillåtelse att vara kvar. Tack vare sin ärlighet. Alla gör misstag, hette det i stället.


Källa https://www.cnbc.com/2023/12/05/billionaire-charlie-munger-wanted-his-kids-to-hold-onto-3-parenting-lessons-until-their-100th-birthdays.html
**
Egot är din fiende
Ryan Holiday har författat boken "Ego is the enemy". Det är en bok som handlar om att "gräva ned" egot och plocka fram ödmjukhet och fokusera på att få jobbet gjort. Just det, att få jobbet gjort.

Ofta syns ett utbyte mellan de två parametrarna att få känna sig stor eller att få göra stora saker. Holiday nämner exemplet Napoleon som någon som ville vara stor snarare än att göra stora saker. Efter mycket skickliga framgångar vid bland annat Austerlitz såg han sig höjd över mänskligheten. Han blev blind för sina begränsningar och det var därför han slutligen föll när han förlorade över en halv miljon soldater i kriget mot spanien och den förgäves envisa jakten på ryssarna som drog sig tillbaka. bli inte som Napoleon. Var medveten om dina begränsningar. Läs "Ego is the enemy".

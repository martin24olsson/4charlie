**
Tre grundläggande regler för framgång
Sälj aldrig något du inte skulle vilja köpa själv
Charlie Munger artikulerade en gång att det lättaste sättet att få vad du vill ha är att förtjäna vad du vill ha. Det är en så enkel idé. För att förtjäna vad du vill ha så bör du också skapa och jobba på produkter av sådan kvalité att du själv vill köpa den.

Arbeta endast för människor du beundrar
Det är inte alltid lätt att arbeta för människor du beundrar. Men motsatsen kan vara farlig. Charlie Munger hävdar att han försökt förflytta sig bort från arbetsledare han ogillar, vanligtvis utan att kritisera dem, för att kunna söka upp människor som han är motiverad att arbeta för.

Arbeta med människor du tycker om
Charlie Munger observerar att han kan prestera väl på en rad områden när han tvingar sig till det. Men för att utmärka sig inom ett område så krävs ett intensivt fokus och intresse. Det blir lättare för att nå framgång.

Med dessa tre enkla levnadsregler har den numera framlidne Charlie Munger levt ett långt och framgångsrikt liv.

Källa https://www.cnbc.com/2023/11/29/charlie-munger-these-basic-career-rules-made-me-successful-in-life-with-warren-buffett-i-had-all-3.html
**
Tre tips för föräldrar som Munger vill att hans barn ska minnas till sin hundraårsdag
Att låta sina barn dra egna slutsatser
Charlie Munger berättar om sin far som gjorde affärer med två personer. Den första var Grant. Han var en generös man med stor integritet och charm. Den andra var Mr. X. Han var oförskämd, bullrig och orättvis och när allt kommer omkring en ganska jobbig man att ha att göra med. Munger frågade sin far "Varför gör du inte bara affärer med sådana som Grant?". Hans far svarade att "Mr. X erbjuder gott om affärer och om jag endast gjorde affärer med sådana som Grant skulle det inte finnas många affärer. Munger tog intryck av detta. Det gick upp för honom att vill leva ett liv där han gör affärer med sådana som Mr. X, men väljer att vara som Grant. Munger reflekterade senare på denna lärdomen han fick av sin far. Det verkligt brillianta var inte den kloka lärdomen i sig själv utan snarare att Mungers far lät honom själv dra de viktiga slutsatserna. Mungers far hamrade inte in budskapet. Det är när människor själva får komma fram till slutsatserna som de verkligen fastnar.

Återlämna alltid bilen fulltankad
Charlie Munger Jr. delar med sig av ett föräldraråd han lärde sig av sin far. Det var en gång när de var på väg till flygplatsen. De hade lånat en bil av några bekanta och hade ont om tid när Charlie Munger svängde in på en omväg för att kunna tanka bilen. Munger Jr. blev förbryllad över hans fars beteende. "Varför kör du av för att tanka när vi har ont om tid?" frågade han sin far. Svaret blev att aldrig återlämna en bil otankad.
När Munger Jr. studerade på universitetet lånade han en bil av en bekant. Det var mest på grund av att den bekanta hade skadat sin arm och inte kunde köra. Munger Jr. såg att tanken var halvfull. Han kom att tänka på sin fars beteende många år tidigare och beslöt återlämna bilen med full tank. Den bekante noterade tjänsten han fått. Sedermera skulle den bekanta bli bestman på Munger Jr.s bröllop. Det är en lärdom i att skaffa och behålla vänner.

Göm aldrig ett misstag
Charlie Mungers dotter Wendy delar med sig av ett föräldraråd hon lärt sig av sin far. Wendy berättar om hennes fars moraliska berättelser vid middagsbordet. En dag återgav Munger en berättelse om en man som förlorat enorma belopp åt företaget han jobbade för. Han gick direkt till ledningen för att erkänna misstaget. De svarade att alla gör misstag. Men om han inte hade varit öppen med sitt misstag skulle han fått sparken direkt. Nu fick han tillåtelse att vara kvar. Tack vare sin ärlighet. Alla gör misstag hette det i stället.

Källa https://www.cnbc.com/2023/12/05/billionaire-charlie-munger-wanted-his-kids-to-hold-onto-3-parenting-lessons-until-their-100th-birthdays.html
**
Uppsluppet på festernas fest –trots champagnemalör
Klockan 19 tågade huvudbordets gäster in till en högtidlig fanfar med orgel och trumpet. De 1 300 gästerna serverades mat och dryck enligt ett minutiöst schema varvat med underhållning och tal.

Det blev en extra lång fanfar när de ovanligt många pristagarna och kungafamiljen tågade ner för trappan i Blå hallen. Nobelstiftelsen har bjudit in dem som prisats de senaste två åren men som gick miste om prisutdelning och bankett på grund av pandemin – totalt 22 stycken.

Kungen, drottningen, kronprinsessan Victoria, prins Daniel, prins Carl Philip och prinsessan Sofia var alla på plats, drottningen och kronprinsessan i klänningar med olika rosa nyanser.

Kronprinsessan Victoria, vars klänning designats av modeskaparen Camilla Thulin, satt mellan medicinpristagaren Svante Pääbo och fysikpristagaren Alain Aspect, och den senare hade drottning Silvia till bordet.

Det var en konstant sorl kring borden i den blomsterutsmyckade Blå hallen. Kung Carl Gustaf hade kemipristagaren Carolyn Bertozzi som bordsdam. Prins Carl Philip hade Linda Vigilant, Svante Pääbos hustru, och prins Daniel har Phaedria Marie St. Hilaire bredvid sig, partner till den danske kemipristagaren Morten Meldal.

Förrätten, som liksom övriga rätter hållits hemlig fram till servering, bestod i år av en tomat fylld med gös, persiljeemulsion och kålrabbi som skulle påminna om svenska högtider. Champagne serverades därtill. Till huvudrätten, färserad hjort, dracks ett vin från Toscana.

Totalt 190 personer ingick i serveringspersonalen och 45 av dem serverade dryck i glas som kostar runt 900 kronor styck. Flytet i salen bröts en kort stund när det visade sig att ett av boden inte fått champagne till förrätten, ett misstag som snart rättades till.

Mellan rätterna bjöds traditionsenligt på underhållning, det som med ett finare ord heter divertissement, sammanlagt fyra inslag.

Applåderna var högljudda efter artisten och låtskrivaren Rufus Wainwrights framträdanden tillsammans med operasångerskan Elin Rombo och Svenska Kammarorkestern under ledning av Hans Ek.

Klockan 21.40 var det dags för desserten, som i år tagits fram av konditor Annie Hesselstad. Först därefter fick hon och kockarna pusta ut.

Pristagarna fick hålla koncentrationen uppe ända till klockan 22.35, då det var dags för dem att hålla tal, en pristagare från varje kategori.

Alla hade sin egen ingång där fysikpristagaren Alain Aspect tackade John Stuart Bell, kemipristagaren Carolyn Bertozzi tackade studenter och medarbetare. När medicinpristagare Svante Pääbo ställde sig vid talarpodiet var det hans mamma som fick beröm, medan litteraturpristagaren Annie Erneaux tackade de som inte längre finns ibland oss.

Ekonomipristagaren Ben Bernanke citerade den legendariske finansmannen Warren Buffet – “It’s when the tide goes out that you can see who is swimming naked” – och syftade på att en finanskris skiljer dem som är förbereda från dem som inte är det.

Klockan 23.15 började alla gäster att gå upp en trappa till gyllene salen för dansen.
